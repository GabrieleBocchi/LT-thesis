\chapter{Metodologia Agile}
\label{cha:agile}

\section{Introduzione alla metodologia Agile e ai suoi principi}
\label{sec:introduzione_agile}

La metodologia AGILE è caratterizzata da un insieme di principi e pratiche che mettono
in primo piano la flessibilità, la collaborazione e l'adattabilità ai
cambiamenti nella gestione dei progetti.\\ È stata sviluppata come risposta alle
limitazioni dei metodi tradizionali, come ad esempio il metodo "Waterfall" caratterizzato
da una rigorosa sequenza di fasi, un'ampia gestione della documentazione, una pianificazione
anticipata del processo e la minore flessibilità in termini di cambiamento dei requisiti\cite{waterfall}.\\
La metodologia Agile si dimostra particolarmente idonea per progetti di sviluppo
software caratterizzati da requisiti in continua evoluzione, dove la capacità di
rispondere prontamente riveste un ruolo fondamentale.\\ Il Manifesto AGILE\cite{agile_manifesto},
pubblicato nel 2001 e disponibile online\footnote{AGILE manifesto: \url{https://agilemanifesto.org}},
descrive i valori fondamentali di questa metodologia: dando priorità alle
interazioni umane piuttosto che ai processi e agli strumenti, al software funzionante
invece di una documentazione esaustiva, alla collaborazione con il cliente
anziché alla negoziazione dei contratti e all'adattamento ai cambiamenti invece
del seguire un piano.\\ Ciò è enfatizzato dalla fissa frequenza delle release
indipendentemente dal contenuto delle stesse, che è invece soggetto a cambiamenti
e adattamenti.\\ Questo si contrappone al classico approccio allo sviluppo,
caratterizzato da release il cui contenuto in termini di features è ben definito\cite{impact_of_agile}.

\section{Applicazione della metodologia Agile nel contesto del progetto}
\label{sec:applicazione_agile}

Durante il tirocinio volto al miglioramento delle procedure di NetEye, la metodologia
AGILE è stata applicata in modo centrale per garantire un processo lavorativo dinamico
e collaborativo.\\ La motivazione è stata principalmente la necessità di adattarsi
rapidamente ai cambiamenti e alle nuove sfide emerse durante lo sviluppo.\\ Inoltre
essendo un approccio già in uso dal team ha permesso l'integrazione del processo
di migrazione all'interno dei processi di sviluppo.

\subsection{Suddivisione del Lavoro in Sprint}
\label{sub:sprint}

Il lavoro è stato organizzato in \textit{Sprint}, ossia cicli di sviluppo brevi
e intensi di due settimane.\\ Ogni sprint aveva obiettivi specifici, definiti in
base alle priorità del progetto e alle esigenze del team.\\ Prima dell'inizio di
una sprint, si trova la fase di pianificazione, ovvero qualche ora dedicata a riunioni
volte a decidere gli obiettivi e le attività da completare. Il team decideva poi
quali task erano prioritarie e quali potevano essere rimandate alle sprint
successive.\\ Le due settimane successive alla pianificazione erano così
organizzate:
\begin{itemize}
  \item Daily Stand-Up Meetings: Brevi riunioni giornaliere durante le quali i
    membri del team si trovano per discutere sullo stato di avanzamento della
    sprint.\\ Ogni partecipante risponde a tre domande principali: Cosa ha fatto
    il giorno precedente, cosa farà oggi e se sono stati incontrati ostacoli che
    hanno rallentato il progresso.\\ Normalmente di 15 minuti, queste riunioni favoriscono
    una comunicazione scorrevole e permettono di individuare rapidamente eventuali
    problematiche.

  \item Sviluppo: È la fase in cui il team lavora sull'implementazione delle
    funzionalità definite nelle task assegnate durante la pianificazione della
    sprint.\\ Questa fase include la scrittura del codice singolarmente e in
    pair programming, i test unitari, l'integrazione del software e la
    risoluzione di bug.\\ Lo sviluppo avviene in cicli iterativi, con frequenti verifiche
    del progresso e adattamenti basati sui feedback ricevuti.

  \item Sprint Review: È una riunione che si tiene alla fine di ogni sprint, durante
    la quale il team presenta il lavoro completato agli stakeholders e agli altri
    sviluppatori.\\ L'obiettivo è dimostrare le funzionalità implementate e raccogliere
    feedback.\\ Questa riunione aiuta a garantire che il prodotto sviluppato soddisfi
    le aspettative del cliente e permette di fare aggiustamenti per gli sprint successivi
    in base alle osservazioni ricevute.

  \item Sprint Retrospective: È una riunione di riflessione che si svolge alla
    fine di ogni sprint, dopo la Sprint Review.\\ Durante questa riunione, il
    team discute cosa è andato bene, cosa potrebbe essere migliorato e cosa fare
    diversamente nella prossima sprint. L'obiettivo è identificare e
    implementare miglioramenti continui nel processo di lavoro, rafforzando le pratiche
    positive e correggendo quelle meno efficaci.
\end{itemize}

\subsection{Collaborazione e Comunicazione}
\label{sub:comunicazione}

La collaborazione tra i membri del team è stata facilitata dall'uso di strumenti
di comunicazione e gestione dei progetti, come Jira e Teams.\\ Questi strumenti
hanno permesso di mantenere una documentazione dettagliata del progresso del
progetto e di risolvere rapidamente eventuali problemi.
\begin{itemize}
  \item Jira: Utilizzato per tracciare le attività, assegnare compiti e monitorare
    lo stato di avanzamento di ogni sprint. Jira ha fornito una visione chiara e
    trasparente del progresso, facilitando la gestione delle priorità e l'assegnamento
    delle risorse. Grazie a questo strumento, ogni membro del team poteva aggiornare
    in tempo reale lo stato dei propri task, permettendo una gestione efficiente
    del flusso di lavoro e una rapida identificazione degli ostacoli.

  \item Teams: Ha facilitato la comunicazione istantanea tra i membri del team, permettendo
    di risolvere rapidamente domande e problemi senza dover attendere le riunioni
    formali. Attraverso Teams, era possibile avviare chat, videochiamate e
    condividere documenti in tempo reale, migliorando così la collaborazione e la
    coesione del team.\\ Inoltre, l'integrazione con altri strumenti di
    Microsoft 365 ha reso più agevole la gestione delle risorse e delle
    informazioni.
\end{itemize}
Questi strumenti hanno svolto un ruolo cruciale nel garantire una comunicazione efficace
e un coordinamento efficiente, permettendo al team di lavorare in modo sinergico
e di mantenere alto il livello di produttività.

\section{Benefici e sfide incontrate durante il progetto}
\label{sec:benefici_sfide_agile}

L'adozione della metodologia AGILE durante il progetto ha rappresentato un rafforzamento
significativo nel modo di lavorare del team. La flessibilità, la collaborazione e
l'attenzione al miglioramento continuo hanno permesso di affrontare le sfide del
progetto in modo efficace, garantendo il successo della migrazione.\\ Sebbene ci
siano state sfide da superare, i benefici ottenuti hanno dimostrato il valore di
questa metodologia per la gestione di progetti complessi e dinamici.

\subsection{Benefici}
\label{sub:benefici}

L'adozione della metodologia AGILE ha portato numerosi benefici al progetto di
migrazione e parallelizzazione di NetEye:
\begin{itemize}
  \item Maggiore flessibilità: La capacità di rispondere rapidamente ai
    cambiamenti e di adattare le priorità in base alle esigenze emergenti ha
    permesso di affrontare efficacemente le sfide del progetto.

  \item Migliore collaborazione: La comunicazione costante e la collaborazione
    tra i membri del team hanno ridotto i tempi di risoluzione dei problemi e
    migliorato la qualità del lavoro.

  \item Feedback continuo: Ha permesso di identificare e risolvere rapidamente
    eventuali problemi, migliorando costantemente il processo di sviluppo.

  \item Incrementi graduali: La suddivisione del lavoro in sprint ha permesso di
    realizzare incrementi graduali del software, riducendo i rischi e garantendo
    un progresso costante.
\end{itemize}

\subsection{Sfide}
\label{sub:sfide}

Tuttavia, l'implementazione della metodologia AGILE non è stata priva di sfide:
\begin{itemize}
  \item Coordinamento del team: Assicurare che tutti i membri del team fossero
    allineati sugli obiettivi e le priorità richiedeva un coordinamento costante
    e una comunicazione efficace.

  \item Gestione delle priorità: In un ambiente dinamico, la gestione delle priorità
    e delle risorse richiedeva una pianificazione attenta e la capacità di prendere
    decisioni rapide.

  \item Adattamento alla metodologia: L'adozione della metodologia AGILE ha
    richiesto un cambiamento di mentalità e di pratiche lavorative per tutti i
    membri del team, che non è stato sempre semplice.
\end{itemize}